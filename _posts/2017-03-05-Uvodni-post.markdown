---
layout: post
title:  "Welcome to Jekyll!"
date:   2017-01-03 11:41:55 +0100
categories: jekyll update
author: "Vani"
---
Sve je počelo, kako obično biva u našem društvu, u kafani. Siguran sam da je većina vas prošla kroz
sličnu diskusiju: „Hajde da otvorimo kafanu!“ A potom „Hajde da osnujemo bend?“ To je super ideja! Ko
to ne bi voleo? Neki od nas su to ostvarili do sad ali ko nas ograničava na jedan bend. E kako veče
odmakne i krigla postaje praznija a um otvoren za svakakve mogučnosti neko se dosetio da počnemo
da pišemo o muzici. To nam je delovalo prihvatljivo a definitivno najlakše od svega što nam je na umu
bilo. Hvala Bogu, tu smo stali!

S obzirom da smo osetili kako se u poslednjih nekoliko godina scena ponovo budi, mlada i neiskvarena
sujetom kao ranije, pretpostavili smo da je ovo pravi momanat da iskoristimo priliku da uradimo ono
što je trebalo i ranije – da nešto promenimo. A promena je došla sama od sebe. Valjda su to i drugi hteli
te je saradnja sa ljudima u drugima gradovima ( Čačak, Gornji Milanovac, Požega, Kragujevac,Niš...)
nastala spontano i lako. Posle onog odvratnog osećaja dominacije tezgaroša i komercijalista na svakom
koraku i svakog vikenda, osetila se volja novih snaga underground pravca koji je ujedinio i rock, metal,
punk...ma sve žanrove i podžanrove.

Zato smo se rešeni da udruženi, neiskusni i po malo nepismeni, pokušamo da povežemo scenu u jednu
celinu u kojoj će svako imati svoju koliko –toliko bitnu šansu da bude slušan ili informisan, prozvan ili
pohvaljen. Mi, kao delić te celine, bićemo voljni da vam izađemo u susret, kao čitaocu ili članu nekog
benda,pa iako nas pošteno ispljujete, mi ćemo to voleti. Pratićemo dešavanja na scenu. Za sad,
ograničićemo se na dešavanja u Užicu i bližoj okolini a uvek ćemo u skladu sa našim životnim
obavezama ( 3 posla, majka, ljubavnica...)pokušavati da budemo u toku sa dešavanjima u komšiluku.
Trenutno ne znamo kuda će sve ovo odvesti no nije ni bitno. Mi volimo zezanje i avanturu a ponajviše
jeftina zadovoljstva. Unapred vam se zahvaljujem u moje a i ima ekipe „Samo tvrdo!“ i molim za
oproštaj ako nešto useremo. :D

Veliki pozdrav, CarraVany!